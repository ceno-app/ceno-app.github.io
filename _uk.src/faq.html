<main>
    <section class="faq-header">
        <div class="faq-head-title">
            <h1>Часті<br>запитання</h1>
            <img src="/static/img/faq/question.svg" />
        </div>
        <form id="searchForm" action="https://duckduckgo.com/" method="GET">
            <input type="search" placeholder="Type something to search using Duckduckgo" />
            <button type="submit">Пошук</button>
        </form>
        <div class="link-container">
            <a href="../user-manual/@LANG@"><div>Прочитайте посібник користувача</div></a>
            <a href="https://gitlab.com/equalitie/ouinet/-/blob/main/doc/ouinet-network-whitepaper.md"><div>Прочитайте детальну технічну документацію</div></a>
            <a href="TODO" hidden><div>Прочитайте короткий посібник</div></a>
        </div>
    </section>
    <section class="fff-bg">
        <div class="faq-container default-width default-vpadding">
            <details>
                <summary> Що таке браузер Ceno? </summary>
                <p>Ceno — це мобільний веббраузер, заснований на компонентах Mozilla Android. Він розроблений для доступу та розповсюдження вебконтенту (вебсайтів) за допомогою нового підходу, що спирається на BitTorrent — децентралізовану мережу обміну файлами. Перевага Ceno полягає в тому, що він обходить сучасні методи цензури Інтернету та дозволяє людям отримувати доступ до вебінформації та обмінюватися нею в регіонах, де з’єднання було перервано або порушено.</p>
            </details>
            <details>
                <summary> Як працює Ceno? </summary>
                <p>Коли вебсайт доступний у вашій мережі (наприклад, доступ до <i>www.canada.ca</i> з домашнього інтернету), Ceno підключиться до нього як звичайний веб браузер.</p>
                <p>Якщо вебсайт недоступний через мережеву фільтрацію/цензуру, Ceno спробує отримати його контент для вас. Те, як Ceno намагатиметься знайти контент, залежить від того, в якому режимі ви вибрали Ceno: <strong>Публічний</strong> чи <strong>Персональний</strong> .</p>
                <p>У режимі <strong>Публічний</strong> Ceno буде шукати в мережі BitTorrent, щоб побачити, чи нещодавно інший користувач Ceno ділився запитуваною сторінкою. Якщо сервіс може ідентифікувати запитувану сторінку, він завантажить її з пристрою іншого користувача. Якщо контент недоступний, Ceno зв'яжеться з кількома інжекторами, щоб запросити цей веб-сайт і доставити його вам.</p>
                <p>У режимі <strong>Персональний</strong> ви зв'яжетеся з Інжекторами лише для того, щоб вони знайшли і доставили вам цей веб-сайт. Пошук не підключатиметься до мережі BitTorrent і не намагатиметься знайти вміст на пристроях інших користувачів.</p>
                <p>Щоб гарантувати, що ваш клієнт Ceno завжди може зв'язатися з інженером, ми також створили Мости. Якщо інжектори заблоковані у вашій мережі, застосунок Ceno шукатиме доступних посередників, які переадресують ваш запит інжекторам. Наразі мережа Ceno налічує близько 6 000 мостів. Їхня кількість постійно зростає.</p>
                <p>Для детальнішого пояснення принципу роботи Ceno, будь ласка, прочитайте <a href="/user-manual/@LANG@/">посібник користувача</a>.</p>
                <p>Для простішого пояснення того, як працює Ceno, <a href="/@LANG@/about.html">будь ласка, прочитайте це</a>.</p>
            </details>
            <details>
                <summary> Які переваги використання Ceno? </summary>
                <p>Наш девіз - "Діліться Інтернетом!", і саме цим користувачі Ceno і займаються. Більшість веб-сторінок мають статичний контент (те, що ви читаєте, дивитеся, слухаєте тощо). Статичний контент може бути упакований і переданий іншим користувачам, які шукають такий самий контент. Для цього Ceno використовує мережу обміну файлами BitTorrent.</p>
                <p>Перевага Ceno очевидна в мережі, де веб-сайти піддаються цензурі, або там, де мережа слабка чи нестабільна. За таких обставин клієнт Ceno може використовувати додаткові методи для отримання контенту і доставки його на свій пристрій. Дозволяючи користувачам обмінюватися нещодавно отриманим контентом, Ceno розширює доступ до Інтернету в цілому. Незалежно від того, чи живете ви в частині світу, яка обмежує доступ до контенту, чи у віддаленій місцевості з обмеженим доступом до інтернету, Ceno дозволяє вам отримати доступ до інформації, яка інакше може бути недоступною.</p>
                <p>Люди, які користуються Ceno в країнах, де немає цензури в інтернеті, або з тих частин світу, де доступ до інтернету є надійним, можуть стати Мостами для тих, хто перебуває в мережах з жорсткими обмеженнями. Мережа автоматично реєструє нові Мости і відстежує, коли вони виходять з мережі. Стати Мостом – це дуже проста, але потужна дія, яка дозволяє вам допомогти іншим отримати доступ до інтернету.</p>
                <p>Ceno, які і всі супутні компоненти цього рішення, що створюють децентралізовану мережу однорангових вузлів – це безкоштовне програмне забезпечення з відкритим вихідним кодом. Ви можете <a href="https://gitlab.com/censorship-no/ceno-browser">ознайомитися з нашим кодом</a> або відтворити всю мережу самостійно!</p>
            </details>
            <details id="bridgemode-details">
                <summary> Якими є ризики використання Ceno? </summary>
                <h3>Ризики для користувачів</h3>
                <p>Кожна технологія, що має справу з чутливим використанням інформації, має свої переваги та ризики. За своїм задумом, Ceno використовує загальнодоступну мережу BitTorrent для більшої частини своїх потреб у маршрутизації та зберіганні даних. Щоразу, коли ви запитуєте або надаєте доступ до контенту в мережі BitTorrent (загальнодоступний режим), ви створюєте запис, який пов'язує вашу IP-адресу з фрагментом контенту, отриманим з певного веб-сайту. Наприклад, будь-хто може запросити в мережі BitTorrent список IP-адрес, які були пов'язані з <i>website.com</i>.</p>
                <p>Користувачі, які діляться знайденим контентом з іншими, також можуть нести додаткові витрати на передачу даних, оскільки контент копіюється зі свого пристрою на пристрій інших користувачів Ceno.</p>
                <p>У відповідь на ці ризики ми створили "<strong>Персональний</strong> режим" для користувачів Ceno, в якому сервіс не взаємодіє з мережею BitTorrent. Ми рекомендуємо цей режим користувачам, які не хочуть, щоб записи про їхню діяльність з'являлися в BitTorrent, а також для операцій на веб-сайтах, які вимагають автентифікації (наприклад, при вході в свої акаунти в соціальних мережах).</p>
                <p>Ви можете легко перемикатися між вкладками <strong>Публічний</strong> і <strong>Персональний</strong> так само, як і між вкладками Звичайна і Приватна/Інкогніто у вашому поточному браузері.</p>
                <p>Інжектори також можуть бачити запити на контент у мережі, включаючи IP-адресу користувача, який робить запит, і назву вебсайту з потрібним контентом. Інжектори є необхідним компонентом мережі для 1) впровадження вебконтенту в децентралізовану мережу і 2) перевірки цілісності впровадженого контенту. У мережі Ceno інжектори запускаються і управляються командою Ceno. Ми періодично видаляємо всі журнали доступу.</p>
                <h3 id="bridgemode">Ризики для операторів Мостів</h3>
                <p>Оскільки Мостом може стати будь-який користувач, слід враховувати ризики, які пов'язані з цим.</p>
                <p>Активність Моста невидима для оператора моста (за винятком випадків, коли він активно відстежує вхідні та вихідні з'єднання на своєму пристрої). Його робота полягає в отриманні мережевих запитів від інших користувачів Ceno на доступ до інжектора і переадресації цих запитів.</p>
                <p>IP-адреса пристроїв операторів мостів буде вказана в мережі BitTorrent як доступний міст.</p>
                <p>Режим Мосту працює лише тоді, коли мережа, в якій ви перебуваєте, дозволяє вхідні з'єднання. Це перевіряється автоматично клієнтською програмою Ceno під час запуску. Більшість бездротових мобільних операторів не дозволяють вхідні з'єднання.</p>
            </details>
            <details>
                <summary> Хто розробляє браузер Ceno? </summary>
                <p>Ceno – це технологія, створена і підтримувана канадською некомерційною організацією <a href="https://equalit.ie">eQualitie</a>. Вони інтегрували свою <a href="https://ouinet.work">мережеву бібліотеку Ouinet</a> в браузер Firefox для Android.</p>
                <p>eQualitie (Ікволіті) як організація існує вже понад дванадцять років, і протягом цього часу організація створює і просуває інструменти для захисту свободи слова, сприяють обміну інформацією та самовираженню в інтернеті.</p>
                <p>Серед інших їхніх проектів - <a href="https://ouisync.net">Ouisync</a>, сервіс для децентралізованого обміну файлами; <a href="https://deflect.ca">Deflect</a>, інструмент захисту від DDoS-атак; Baskerville, система виявлення атак на основі машинного навчання; і набір інструментів dComms для налаштування і розгортання децентралізованих і федеративних мережевих сервісів.</p>
            </details>
            <details>
                <summary> Яка різниця між використанням VPN та браузера Ceno? </summary>
                <p>Спочатку VPN були створені для приватного зв'язку між вашим пристроєм і кінцевим сервером. Оскільки інтернет-цензура стала частим явищем у всьому світі, провайдери VPN почали пропонувати свої послуги для того, щоб обійти обмеження локальних мереж. Сьогодні існує безліч VPN-провайдерів, які пропонують широкий вибір варіантів підключення, щоб допомогти своїм користувачам обійти локальну мережеву цензуру.
                </p>
                <p>VPN-сервіси можуть бачити, хто є їхніми клієнтами і які веб-сайти вони запитують. Це закладено в дизайн VPN-cервісів, й тому від користувачів небхідний певний рівень довіри до оператора VPN (подібно до довіри, яка потрібна eQualitie, що використовує інжектори Ceno). </p>
                <p>Основна відмінність Ceno від VPN полягає в тому, що він намагається маршрутизувати всі запити до вашого веб-сайту через децентралізовану мережу. Коли веб-сайт доступний без обмежень, Ceno просто підключається до нього як звичайний веб-браузер. Крім того, користувачі Ceno кешують і обмінюються контентом один з одним. Це зменшує навантаження на вузли обходу цензури і підвищує швидкість доставки. </p>
            </details>
            <details>
                <summary> Яка різниця між використанням браузерів Tor та Ceno? </summary>
                <p>На відміну від Tor Browser, Ceno Browser не є інструментом для анонімності, що є основним призначенням Tor. У мережі Tor мережевий трафік шифрується та маршрутизується через мережу ретрансляцій, якими керують волонтери, і, схоже, походить з IP-адреси вихідного вузла. Tor – чудовий варіант для забезпечення конфіденційності від інтернет-спостереження та операторів веб-сайтів. Якщо він працює у вашому мережевому середовищі, ми рекомендуємо його, за умови, що ви також ознайомилися з <a href="https://support.torproject.org/">їхньою документацією підтримки</a>.</p>
            </details>
            <details>
                <summary> Нагадайте, в чому різниця між Персональними та Публічними вкладками? </summary>
                <p>Публічні вкладки використовують всі методи підключення, доступні в мережі Ceno, щоб отримати потрібний вам контент. Під час перегляду за допомогою Публічної вкладки ви залишаєте запис про свою активність у загальнодоступній мережі BitTorrent (вашу IP-адресу та вебсайт, який ви запитували). Контент, який був отриманий вашим пристроєм в Публічній вкладці, буде доступний іншим користувачам Ceno через мережу BitTorrent.</p>
                <p>Інформація, яку ви запитуєте та отримуєте в Персональній вкладчі, не передається нікому іншому. Всередині BitTorrent не ведеться жодних записів про вашу активність. Використовуйте Персональні вкладки для входу в соціальні мережі та інші акаунти. Також використовуйте їх, якщо ви не хочете, щоб BitTorrent асоціювався з вашою активністю в Ceno.</p>
            </details>
            <details>
                <summary> Коли з'явиться версія для iPhone чи для Windows? </summary>
                <p>Наразі триває розробка браузера Ceno для iOS та Windows, що планується випустити на початку 2025 року.</p>
            </details>
        </div>
    </section>
</main>